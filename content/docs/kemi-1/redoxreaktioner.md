---
title: Redoxreaktioner
weight: 50
---

# Redoxreaktioner

Kapitel 9.

## Länkar

## Begreppslista

* **Oxidationstal**: Avslöjar hur stort överskott eller underskott av elektroner respektive atomslag har i förhållande till sitt oladdade (neutrala) tillstånd. Skrivs med romerska siffror. I en reaktion skrivs oxidationstalet ovanför respektive grundämne.
* **Oxidation**: Avgivande av elektroner. Ökning av oxidationstal.
* **Reduktion**: Upptagande av elektroner. Minskning av oxidationstal.
* **Redoxreaktion**: En reaktion där ett ämne oxideras och ett annat reduceras. Om oxidationstalet inte förändras för något atomslag i en kemisk reaktion är reaktionen inte en redoxreaktion (OT måste förändras för att det ska vara en redoxreaktion).
* **Oxidationsmedel**: Ett ämne som är oxidationsmedel oxiderar ett annat ämne samtidigt som det själv reduceras.
* **Reduktionsmedel**: Ett ämne som är reduktionsmedel reducerar ett annat ämne samtidigt som det själv oxideras.
* **Elektrokemiska spänningsserien**: Avtagande förmåga att reducera andra ämnen, svagare reduktionsmedel, till höger. De mest ädla metallerna står längst till höger. Alltså är det starkaste reduktionsmedlet längst till vänster.
* **Galvaniskt element**: Annordningar som omvandlar kemisk energi till elektrisk energi.
* **Halvceller**: Ett galvaniskt element består av två halvceller, en där reduktionen sker (pluspolen) och en där oxidationen sker (minuspolen).
* **Elektrodpotential**: Potentiallskillnaden mellan en elektrod och omgivande lösning. Betecknas med {{< katex >}}e{{< /katex >}}.
* **Elektromotorisk kraft**: Skillnaden mellan två halvcellers elektrodpotentialer kallas "emk", betecknas {{< katex >}}E{{< /katex >}}.
* **Normalpotentialen**: Nomralpotentialen, {{< katex >}}e^0{{< /katex >}}, är halvcellens emk för ett galvaniskt element där ena halvcellen är det aktuella elmentet och den andra polen är en vätgaselektrod i saltsyra.
* **Korrosion**: Korrosion av metall leder till att metallen "förstörs" till följd av påverkan av den omgivande kemiska miljön. Korrosion av t.ex. järn som har kontakt med en ädlare metall (koppar) sker snabbt då det fungerar som ett galvaniskt element.
* **Elektrolys**: Elektrisk energi utnyttjas för att få en redoxreaktion. Används vid förkromning, förzinkning och förnickling av t.ex. järnspikar.

## Formler

### Galvaniskt element

Ett exempel på ett zink-koppar-element.

{{< katex >}}
Zn + Cu^{2+} \rightarrow Zn^{2+} + Cu
{{< /katex >}}

Två elektroner från {{< katex >}}Zn{{< /katex >}} (oxidation) till kopparn.

### Beräkna elektromotorisk kraft, emk

Går att beräkna om båda halvcellernas normalpotentialer är kända. {{< katex >}}e^0{{< /katex >}} är normalpotentialen.

{{< katex >}}
E = {e^0}_{positiv \ pol} - {e^0}_{negativ \ pol}
{{< /katex >}}
